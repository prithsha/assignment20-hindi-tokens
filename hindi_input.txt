भारत के संविधान का स्वरूप गणतंत्रीय तथा ढांचा संघीय है और उसमें संसदीय प्रणाली के प्रमुख तत्व विद्यमान हैं । इसमें संघ के लिये एक संसद का प्रावधान है जिसमें राष्ट्रपति और दो सदन अर्थात् राज्य सभा ( काउंसिल ऑफ स्टेट्स ) और लोक सभा ( हाउस ऑफ दी पीपल ) सम्मिलित हैं ; इसमें संघ की कार्यपालिका का भी प्रावधान है जो संसद के दोनों सदनों के सदस्यों में से सदस्य लेकर बनती है और वह सामूहिक रूप से लोक सभा के प्रति उत्तरदायी होती है , इस प्रकार संघ की कार्यपालिका और संसद के बीच घनिष्ठ संबंध सुनिश्चित हो जाता है ;
इसमें यह भी प्रावधान है कि एक राज्याध्यक्ष होगा जिसे भारत का राष्ट्रपति कहा जाएगा और वह केन्द्रीय मंत्रिपरिषद की सहायता तथा सलाह से काम करेगा ; भारतीय संविधान में अनेक राज्यों का प्रावधान है जिनकी कार्यपालिकाओं और राज्य विधानमंडलों के बारे में वैसे ही मूल उपबन्ध हैं जैसे कि संघ के बारे में हैं ; संविधान में विधि सम्मत शासन की व्यवस्था है तथा इसमें एक स्वतंत्र न्यायपालिका की और एक स्थायी सिविल सेवा की व्यवस्था है । भारत की संसद प्रभुसत्ता सम्पन्न निकाय नहीं है , यह एक लिखित संविधान की सीमाओं के अन्तर्गत कार्य करती है ।
इसके विधायी प्राधिकार पर दो प्रकार की सीमाएं हैं , एक तो यह कि संघ और राज्यों के बीच शक्तियों का बंटवारा किया गया है और दूसरी यह कि संविधान में न्याय्य मौलिक अधिकारों का समावेश है तथा न्यायिक पुनरीक्षण का प्रावधान है जिसका अर्थ यह है कि संसद द्वारा पारित सभी विधियां अनिवार्यतः संविधान के उपबन्धों के अनुसार होनी चाहिए और उनकी संवैधानिकता की जांच एक स्वतंत्र न्यायपालिका द्वारा की जा सकती है । इन सब उपबंधों से संसद के प्राधिकार तथा अधिकार क्षेत्र के स्वरूप तथा विस्तार का पता चलता है ।
• भारत की सबसे बड़ी कानून बनाने वाली सभा संसद है, जिसमें राष्ट्रपति, लोकसभा और राज्य सभा सम्मिलित हैं।
• एडविन लुटियंस और हर्बर्ट बेकर नामक वास्तुकारों ने संसद भवन की रूपरेखा तैयार की थी। संसद भवन के निर्माण हेतु शिलान्यास 12 फरवरी, 1921 को किया गया था। इसका निर्माण कार्य छह वर्ष बाद 18 जनवरी 1927 को पूरा हुआ था।
• संसद भवन का उद्घाटन तत्कालीन भारतीय वायसराय लॉर्ड इरविन ने किया था। संसद परिसर का क्षेत्रफल लगभग 6 एकड़ है। संसद में प्रवेश के लिए 12 दरवाजे हैं। केन्द्रीय कक्ष संसद भवन के बीच में है। केन्द्रीय कक्ष में ही 15 अगस्त, 1947 को भारतीयों को ब्रिटिश शासन का हस्तांतरण किया गया था।
• संसद में लोकसभा कक्ष का क्षेत्रफल 446 वर्ग मीटर है। लोकसभा में सीटों की व्यवस्था ‘हॉर्स शेड’ के रूप में की गई है। लोकसभा के सदस्यों के लिए लगभग 550 सीटें हैं। लोकसभा के फर्श पर हरे रंग का कालीन बिछा हुआ है। सत्तारूढ़ दल के सदस्य दाहिनी ओर बैठते हैं, जबकि विपक्षी दलों के सदस्य लोकसभा के बाईं ओर बैठते हैं।
• राज्यसभा के फर्श पर लाल रंग का कालीन बिछा हुआ है। राज्यसभा में सदस्यों के लिए लगभग 250 सीटें हैं। राज्यसभा में सीटें अर्द्ध वृत्ताकार ढंग से व्यवस्थित की गई हैं ।
• लोक सभा के सदस्य सीधे जनता द्वारा चुने जाते हैं। लोकसभा के प्रत्येक सदस्य की अवधि पांच वर्ष होती है। लोक सभा अध्यक्ष लोकसभा का पीठासीन अधिकारी होता है।
• राष्ट्रपति लोकसभा और राज्यसभा दोनों की संयुक्त बैठक बुला सकते हैं ।
• जी. वी. मावलंकर संसद के प्रथम लोकसभा अध्यक्ष थे ।
• लोकसभा 17 अप्रैल, 1952 को अस्तित्व में आई। इसकी प्रथम बैठक 13 मई, 1952 को आयोजित की गई थी। राज्यसभा संसद की स्थायी सभा है, और इसे भंग नहीं किया जा सकता है। प्रत्येक राज्यसभा का कार्यकाल छह वर्ष है। "
राज्यसभा के कुल सदस्य 250 होते हैं। इन 250 सदस्यों में से 12 सदस्य राष्ट्रपति द्वारा मनोनीत किए जाते हैं। 3 अप्रैल, 1952 में को राज्यसभा अस्तित्व में आई थी।

लोक सभा में प्रश्न काल
सामान्यतः, लोकसभा की बैठक का पहला घंटा, यानी 11.00 बजे से 12.00 बजे तक, प्रश्नों के लिए समर्पित होता है और इस घंटे को ‘प्रश्न काल’ कहा जाता है। संसद की कार्यवाही में इसका विशेष महत्व है। प्रश्न पूछना सदस्यों का एक मूलभूत और स्वतंत्र अधिकार है। प्रश्नकाल के दौरान सदस्य प्रशासन और सरकारी क्रियाकलाप के हर पहलू पर प्रश्न पूछ सकते हैं। राष्ट्रीय और अंतर्राष्ट्रीय क्षेत्रों में सरकारी नीतियों पर विशेष ध्यान दिया जाता है क्योंकि सदस्य प्रश्नकाल के दौरान प्रासंगिक जानकारी प्राप्त करने का प्रयास करते हैं।
प्रश्नकाल के दौरान सरकार कटघरे में होती है और हर मंत्री को, जिनकी प्रश्नों के उत्तर देने की बारी होती है, खड़े होकर अपने अथवा अपने प्रशासन द्वारा कार्य करने में सफल या असफल रहने के संबंध में उत्तर देना होता है। प्रश्नकाल के माध्यम से सरकार राष्ट्र की नब्ज जल्दी महसूस कर सकती है और तदनुसार अपनी नीतियों और कार्यों को अनुकूलित कर सकती है। संसद में प्रश्नों के माध्यम से ही सरकार जनता के संपर्क में रहती है, ताकि सदस्यों को प्रशासन से संबंधित मामलों में जनता की शिकायतों को दूर करने में सक्षम बनाया जा सके। प्रश्नों के माध्यम से मंत्रालय अपनी नीतियों और प्रशासन के संबंध में लोकप्रिय प्रतिक्रिया का आकलन करते हैं । ये प्रश्न कई खामियों को मंत्रियों के ध्यान में लाते हैं जिनकी ओर अन्यथा किसी का ध्यान नहीं जाता। सदस्यों द्वारा उठाए गए मामलों के, जनमानस को उद्वेलित करने वाले और व्यापक लोक महत्व के होने की स्थिति में कई बार इन प्रश्नों के फलस्वरूप किसी आयोग के गठन, न्यायिक जांच अथवा विधान बनाए जाने तक की स्थिति भी उत्पन्न हो सकती है ।
प्रश्नकाल संसदीय कार्यवाही का एक दिलचस्प हिस्सा है। यद्यपि एक प्रश्न के माध्यम से मुख्यतः जानकारी प्राप्त की जाती है और किसी विशिष्ट विषय से संबंधित तथ्यों को जानने का प्रयास किया जाता है, प्रश्न पूछने वाले सदस्यों और उनका उत्तर देने वाले मंत्रियों के बीच कई बार रोचक और हाजिरजवाबी की घटनाएं होती है। इन प्रतिवादों में कभी-कभी हास्य-व्यंग्य शामिल होता है। यही कारण है कि प्रश्नकाल के दौरान सार्वजनिक दीर्घाएं और प्रेस दीर्घाएं खचाखच भरी रहती हैं।

संसद में बजट
हमारी सरकार की संसदीय प्रणाली वेस्टमिंस्टर मॉडल पर आधारित है। इसलिए, संविधान ने बजट से संबंधित व्यय की शक्ति चुने हुए जन प्रतिनिधियों के हाथों में प्रदान की है, और इस प्रकार 'प्रतिनिधित्व के बिना कोई कराधान नहीं' के सिद्धांत को सुस्थापित किया है। विधायिका के अनुमोदन के लिए बजट को तैयार करना केंद्र और राज्य दोनों स्तरों पर सरकार का एक संवैधानिक दायित्व है।
कराधान पर विधायी विशेषाधिकार, व्यय पर विधायी नियंत्रण और वित्तीय मामलों में कार्यकारी संसद की पहल, संसदीय वित्तीय नियंत्रण की प्रणाली के कुछ मूलभूत सिद्धांत हैं। इन सिद्धांतों को शामिल करते हुए भारत के संविधान में विशिष्ट प्रावधान हैं। उदाहरण के लिए, अनुच्छेद 265 के अनुसार, 'कानून के प्राधिकार के अलावा कोई कर नहीं लगाया जाएगा या संगृहीत नहीं किया जाएगा'; विधानमंडल के प्राधिकार के बिना कोई व्यय नहीं किया जा सकता (अनुच्छेद 266); और राष्ट्रपति, प्रत्येक वित्तीय वर्ष के संबंध में, वार्षिक वित्तीय विवरण को संसद के समक्ष रखे जाने का कार्य कराएंगे (अनुच्छेद 112) । हमारे संविधान के ये प्रावधान सरकार को संसद के प्रति जवाबदेह बनाते हैं।
संसद की दोनों सभाओं के समक्ष रखा जाने वाला "वार्षिक वित्तीय विवरण" केन्द्र सरकार का बजट होता है। इस विवरण में एक वित्तीय वर्ष की अवधि शामिल होती है। भारत में वित्तीय वर्ष हर साल एक अप्रैल को आरम्भ होता है। इस विवरण में वित्तीय वर्ष हेतु भारत सरकार की अनुमानित प्राप्तियों तथा व्यय का ब्यौरा होता है।
"बजट में सम्मिलित व्यय संबंधी प्राक्कलन,जिन्हें लोक सभा द्वारा स्वीकृत किया जाना होता है, अनुदानों की मांगों के रूप में होते हैं। इन मांगों को मंत्रालय-वार क्रमबद्ध किया जाता है तथा प्रत्येक प्रमुख सेवा हेतु एक पृथक मांग प्रस्तुत की जाती है। प्रत्येक मांग में प्रथमतः कुल अनुदान का विवरण होता है और तत्पश्चात् मदों में विभाजित विस्तृत प्राक्कलन संबंधी विवरण होता है।
भारत में ,राष्ट्रपति द्वारा निर्धारित तिथि को संसद में बजट प्रस्तुत किया जाता है। "
केंद्रीय बजट संबंधी रोचक तथ्य :- केंद्रीय बजट को प्रस्तुत किए जाने के संबंध में हाल के वर्षों में कुछ परंपरागत बदलाव देखे गए हैं। ब्रिटिश काल से ही प्रत्येक वर्ष 28 फरवरी को केंद्रीय बजट पेश किया जा रहा था। तथापि, वर्ष 2017 से इस तारीख को पहले कर दिया गया है, जब तत्कालीन वित्त मंत्री श्री अरुण जेटली ने 1 फरवरी, 2017 को बजट पेश किया। बजट प्रस्तुति की तारीख पहले कर दी गई थी ताकि यह सुनिश्चित किया जा सके कि बजट से संबंधित सभी प्रक्रियाएं 1 अप्रैल अर्थात नए वित्त वर्ष के प्रारंभ से पहले ही पूरी कर ली जाएं।
• इससे पहले केंद्र सरकार ने वर्ष 1924 से दो अलग-अलग बजट आरंभ किए हुए थे -रेल बजट और आम बजट । तथापि, वर्ष 2016 में,रेल बजट का केंद्रीय बजट में विलय कर दिया गया।
• 1 फरवरी, 2021 को, वित्त मंत्री श्रीमती निर्मला सीतारमण सबसे पहला डिजिटल बजट पेश करने के लिए किसी ब्रीफकेस के बजाय एक टैबलेट लेकर संसद भवन पहुंची थीं। देश में कोविड -19 मामलों की बढ़ती संख्या को देखते हुए यह निर्णय लिया गया था।

पुस्‍तकालय की शोध, सन्‍दर्भ एवं प्रलेखीकरण सेवा विशेष रूप से विधान मण्‍डल के मा0 सदस्‍यों को सूचनाएं, आंकडे़ और संदर्भ उपलब्‍ध कराने में योगदान करती है। इस सेवा के अन्‍तर्गत पुस्‍तकालय द्वारा किये जाने वाले अन्‍य कार्यों के साथ निम्‍नांकित कार्य विशेष रूप से किये जा रहे हैं :-
सदन में विचाराधीन विषयों से सम्‍बन्धित साहित्‍य निकालकर सदस्‍यों को उपलब्‍ध कराना।
सदन में विचाराधीन महत्‍वपूर्ण विषयों पर पृष्‍ठाधार टिप्‍पण (बैकग्राउन्‍ड नोट्स) तैयार करना।
संसदीय समितियों के विचाराधीन विषयों पर मांगे गये साहित्‍य को सदस्‍यों को उपलब्‍ध कराना।
महत्‍वपूर्ण विषयों पर साहित्‍य सूचियां (बिब्लियोग्राफी) तैयार करना।
अखिल भारतीय विधायी निकायों के पीठासीन अधिकारियों एवं सचिवों के सम्‍मेलन की कार्यवाहियों का इन्‍डेक्‍स तैयार करना।
अखिल भारतीय विधायी निकायों के पीठासीन अधिकारियों एवं सचिवों के सम्‍मेलन हेतु संदर्भ तथा पृष्‍ठाधार टिप्‍पण तैयार करना।
समाचार-पत्रों में प्रकाशित लेखों, समाचारों, सम्‍पादकीयों, आंकड़ों आदि की कतरनें निकलवाना तथा उनकी विषयानुसार फाइलें रखना।
इस समय लगभग 150 महत्‍वपूर्ण विषयों पर फाइलें तैयार की जा रही हैं जिसमें प्रत्‍येक विषय के अन्‍तर्गत विविध समाचार-पत्रों की कतरनें तिथिवार व्‍यवस्थित हैं।

पुस्‍तकालय द्वारा सदस्‍यों के उपयोग के लिये जो सामग्री एकत्रि‍त की जाती है वह सामान्‍यता उन विषयों पर ही होती है जो कि विधान सभा व विधान परिषद् के समक्ष तात्‍कालिक कार्य से सम्‍बद्ध हो। ऐसे किसी विषय पर जो सदस्‍य जानकारी लेना चाहते हों वे शोध एवं सन्‍दर्भ शाखा में उपलब्‍ध निर्धारित प्रपत्र पर मांग कर सकते हैं। मांग-पत्र में वांछित जानकारी के संक्षिप्‍त किन्‍तु स्‍पष्‍ट विवरण के साथ-साथ इस बात का उल्‍लेख होना आवश्‍यक है कि उन्‍हें मांगी हुई सूचना किस तारीख तक उपलब्‍ध हो जानी चाहिए। जिन सन्‍दर्भों पर जानकारी प्रकाशित साहित्‍य में सुलभता से उपलब्‍ध हो सकती है, वह सदस्‍यों को तत्‍काल दे दी जाती है किन्‍तु जिस सूचना को एकत्रित और सं‍कलित करने में समय लगने की संभावना है उसके लिये समुचित समय की आवश्‍यकता होती है।

सदस्‍यों को दी गयी जानकारी जिन स्रोतों पर आधारित होती है उनका सामान्‍यतया उल्‍लेख कर दिया जाता है सदन में अथवा कहीं भी जानकारी का प्रयोग करते समय सदस्‍यों को मूल स्रोत का ही उल्‍लेख करना चाहिए न कि पुस्‍तकालय की ‘‘शोध एवं सन्‍दर्भ सेवा’’ का। सदस्‍यों को दी गयी जानकारी किसी भी रूप में प्रकाशित नहीं की जानी चाहिये। सूचनायें पुस्‍तकालय में उपलब्‍ध स्रोतों के आधार पर ही मा0 सदस्‍यों को दी जाती हैं। पुस्‍तकालय द्वारा मा0 सदस्‍यों को उपलब्‍ध करायी जाने वाली सेवा को सुगम एवं त्‍वरित बनाने की दृष्टि से पुस्‍तकालय में रिप्रोग्रैफी मशीन की सुविधा है।

समिति का गठन -

(138)-(1) विधान पुस्‍तकालय की एक पुस्‍तकालय समिति होगी जिसके निम्‍नांकित सदस्‍य होंगे :--
(क) उपाध्‍यक्ष तथा विधान सभा के अन्‍य उन्‍नीस सदस्‍य, और
(ख) विधान परिषद् के पांच सदस्‍य,

(2) समिति की नियुक्ति माननीय अध्‍यक्ष करेंगे और इसका कार्यकाल एक वर्ष से अधिक न होगा : किन्‍तु विधान परिषद् के सदस्‍यों के बारे में उनकी नियुक्ति करने से पूर्व माननीय अध्‍यक्ष विधान परिषद् के माननीय सभापति से परामर्श कर लेंगे ।

(3) उपाध्‍यक्ष समिति के पदेन सभापति होंगे।

(4) समिति में किसी सदस्‍य के स्‍थान रिक्‍त हो जाने पर माननीय अध्‍यक्ष उस स्‍थान पर किसी अन्‍य सदस्‍य को मनोनीत करेंगे और यदि कोई स्‍थान सदस्‍य, विधान परिषद् द्वारा रिक्‍त किया गया हो, तो उसकी पूर्ति माननीय अध्‍यक्ष द्वारा विधान परिषद् के माननीय सभापति से परामर्श करने के उपरान्‍त की जायेगी।

(5) समिति के कृत्‍य निम्‍नांकित होंगे:-

(क) पुस्‍तकालय के संबंध में माननीय अध्‍यक्ष द्वारा समय-समय पर निर्दिष्‍ट विषयों पर विचार करना और परामर्श देना,
(ख) पुस्‍तकालय की उन्‍नति के संबंध में विचार करना और सुझाव देना, तथा
(ग) पुस्‍तकालय द्वारा प्रदत्‍त सेवाओं के पूर्ण उपयोग में विधान मण्‍डल के सदस्‍यों की सहायता करना।

(6) कोई सदस्‍य समिति में अपने स्‍थान को, लिखित त्‍याग-पत्र द्वारा जो समिति के सभापति को सम्‍बोधित होगा, त्‍याग सकेगा।

(7) यदि कोई सदस्‍य समिति की लगातार दो या अधिक बैठकों से सभापति की अनुज्ञा के बिना अनुपस्थित रहेगा तो माननीय अध्‍यक्ष उसे समिति की सदस्‍यता से हटा सकेंगे: किन्‍तु यदि वह सदस्‍य विधान परिषद् का सदस्‍य है, तो विधान परिषद् के माननीय सभापति को उसकी रिपोर्ट प्रेषित की जा सकेगी और उनके परामर्श से उनको हटाया जा सकेगा।

(8) विधान सभा अथवा विधान परिषद् का उपवेशन जब हो रहा हो उस समय भी समिति की बैठकें हो सकेंगी, परन्‍तु किसी भी सदन में विभाजन की मांग होने पर समिति के सभापति समिति की कार्यवाही को ऐसे समय तक के लिये निलम्बित करेंगे जो उनकी राय में सदस्‍यों को विभाजन में मतदान करने का अवसर दे सकेंगे।

(9) अन्‍य बातों में नियमावली के अध्‍याय 16 में वर्णित विधान मण्‍डलीय समितियों पर लागू सामान्‍य नियम ऐसे अनुकूलनों, संशोधनों, परिवर्धनों अथवा लोपनों के साथ, जिन्‍हें माननीय अध्‍यक्ष आवश्‍यक अथवा सुविधाजनक समझें, इस समिति पर भी लागू होंगे।

भारत का संविधान सभी को जीवन और व्यक्तिगत स्वतंत्रता की सुरक्षा की गारंटी देता है। यह मनमाने फैसलों के खिलाफ मौलिक अधिकारों को पर्याप्त सुरक्षा प्रदान करता है। इस खंड में विभिन्न विधानों, नियमों और विनियमों, कानूनी संस्थाओं, आयोगों और न्यायाधिकरणों के बारे में विस्तृत जानकारी दी गई है। आप सर्वोच्च न्यायालय, उच्च न्यायालयों, अधीनस्थ न्यायालयों, कानूनी सहायता, पेशे, वैकल्पिक विवाद समाधान (एडीआर) आदि के बारे में भी जानकारी प्राप्त कर सकते हैं। ऑनलाइन सेवाओं और मुफ्त कानूनी सहायता योजनाओं का विवरण भी उपलब्ध है। इस खंड में संबंधित दस्तावेज और फॉर्म दिए गए हैं।

भारत विश्व की सबसे पुरानी सम्यताओं में से एक है जिसमें बहुरंगी विविधता और समृद्ध सांस्कृतिक विरासत है। इसके साथ ही यह अपने-आप को बदलते समय के साथ ढ़ालती भी आई है। आज़ादी पाने के बाद भारत में बहुआयामी सामाजिक और आर्थिक प्रगति की है। भारत कृषि में आत्मनिर्भर बन चुका है और अब दुनिया के सबसे औद्योगीकृत देशों की श्रेणी में भी इसकी गिनती की जाती है। साथ ही उन चंद देशों में भी इसका शुमार होने लगा है, जिनके कदम चांद तक पहुंच चुके हैं। भारत का क्षेत्रफल 32,87,263 वर्ग कि.मी. है, जो हिमाच्छादित हिमालय की ऊंचाइयों से शुरू होकर दक्षिण के विषुवतीय वर्षा वनों तक फैला हुआ है। विश्व का सातवां बड़ा देश होने के नाते भारत शेष एशिया से अलग दिखता है जिसकी विशेषता पर्वत और समुद्र ने तय की है और ये इसे विशिष्ट भौगोलिक पहचान देते हैं। उत्तर में बृहत् पर्वत श्रृंखला हिमालय से घिरा यह कर्क रेखा से आगे संकरा होता जाता है। पूर्व में बंगाल की खाड़ी, पश्चिम में अरब सागर तथा दक्षिण में हिन्द महासागर इसकी सीमा निर्धारित करते हैं।

पूरी तरह उत्तरी गोलार्ध में स्थित भारत की मुख्यभूमि 8 डिग्री 4 मिनट और 37 डिग्री 6 मिनट उत्तरी अक्षांश और 68 डिग्री 7 मिनट तथा 97 डिग्री 25 मिनट पूर्वी देशान्तर के बीच स्थित है । उत्तर से दक्षिण तक इसकी अधिकतम लंबाई 3,214 कि.मी. और पूर्व से पश्चिम तक अधिकतम चौड़ाई 2,933 कि.मी. है। इसकी ज़मीनी सीमाओं की लंबाई लगभग 15,200 कि.मी. है। जबकि मुख्यभूमि, लक्षद्वीप और अण्डमान तथा निकोबार द्वीपसमूह की तटरेखा की कुल लम्बाई 7,516.6 कि.मी है।

इस खण्ड में आपको भारत की राष्ट्रीय पहचान के प्रतीकों का परिचय दिया गया है। यह प्रतीक भारतीय पहचान और विरासत का मूलभूत हिस्सा हैं। विश्व भर में बसे विविध पृष्ठभूमियों के भारतीय इन राष्ट्रीय प्रतीकों पर गर्व करते हैं क्योंकि वे प्रत्येक भारतीय के हृदय में गौरव और देश भक्ति की भावना का संचार करते हैं।
राष्ट्रीय ध्वज तिरंगे में समान अनुपात में तीन क्षैतिज पट्टियां हैं: केसरिया रंग सबसे ऊपर, सफेद बीच में और हरा रंग सबसे नीचे है। ध्वज की लंबाई-चौड़ाई का अनुपात 3:2 है। सफेद पट्टी के बीच में नीले रंग का चक्र है।

शीर्ष में केसरिया रंग देश की ताकत और साहस को दर्शाता है। बीच में स्थित सफेद पट्टी धर्म चक्र के साथ शांति और सत्य का संकेत है। हरा रंग देश के शुभ, विकास और उर्वरता को दर्शाता है।

इसका प्रारूप सारनाथ में अशोक के सिंह स्तंभ पर बने चक्र से लिया गया है। इसका व्यास सफेद पट्टी की चौड़ाई के लगभग बराबर है और इसमें 24 तीलियां हैं। भारत की संविधान सभा ने राष्ट्रीय ध्वज का प्रारूप 22 जुलाई 1947 को अपनाया।
भारत का राष्ट्र गान अनेक अवसरों पर बजाया या गाया जाता है। राष्ट्र गान के सही संस्करण के बारे में समय समय पर अनुदेश जारी किए गए हैं, इनमें वे अवसर जिन पर इसे बजाया या गाया जाना चाहिए और इन अवसरों पर उचित गौरव का पालन करने के लिए राष्ट्र गान को सम्मान देने की आवश्यकता के बारे में बताया जाता है। सामान्य सूचना और मार्गदर्शन के लिए इस सूचना पत्र में इन अनुदेशों का सारांश निहित किया गया है।
वन्दे मातरम गीत बंकिम चन्द्र चटर्जी द्वारा संस्कृत में रचा गया है; यह स्वतंत्रता की लड़ाई में लोगों के लिए प्ररेणा का स्रोत था। इसका स्थान जन गण मन के बराबर है। 24 जनवरी, 1950 को राष्ट्रपति डॉ. राजेन्द्र प्रसाद ने संविधान सभा में एक बयान दिया, "वंदे मातरम्, जो भारतीय स्वतंत्रता संघर्ष में एक ऐतिहासिक भूमिका निभाई है, जन गण मन के साथ समान रूप से सम्मानित किया जाएगा और इसके साथ बराबर का दर्जा होगा"|

इसे पहली बार 1896 में भारतीय राष्ट्रीय कांग्रेस के सत्र में गाया गया था।
भारत का राजचिह्न सारनाथ स्थित अशोक के सिंह स्तंभ की अनुकृति है, जो सारनाथ के संग्रहालय में सुरक्षित है। मूल स्तंभ में शीर्ष पर चार सिंह हैं, जो एक-दूसरे की ओर पीठ किए हुए हैं। इसके नीचे घंटे के आकार के पदम के ऊपर एक चित्र वल्लरी में एक हाथी, चौकड़ी भरता हुआ एक घोड़ा, एक सांड तथा एक सिंह की उभरी हुई मूर्तियां हैं, इसके बीच-बीच में चक्र बने हुए हैं। एक ही पत्थर को काट कर बनाए गए इस सिंह स्तंभ के ऊपर 'धर्मचक्र' रखा हुआ है।
भारतीय मोर, पावों क्रिस्तातुस, भारत का राष्ट्रीय पक्षी एक रंगीन, हंस के आकार का पक्षी पंखे आकृति की पंखों की कलगी, आँख के नीचे सफेद धब्बा और लंबी पतली गर्दन। इस प्रजाति का नर मादा से अधिक रंगीन होता है जिसका चमकीला नीला सीना और गर्दन होती है और अति मनमोहक कांस्य हरा 200 लम्बे पंखों का गुच्छा होता है। मादा भूरे रंग की होती है, नर से थोड़ा छोटा और इसमें पंखों का गुच्छा नहीं होता है। नर का दरबारी नाच पंखों को घुमाना और पंखों को संवारना सुंदर दृश्य होता है।
राजसी बाघ, तेंदुआ टाइग्रिस धारीदार जानवर है। इसकी मोटी पीली लोमचर्म का कोट होता है जिस पर गहरी धारीदार पट्टियां होती हैं। लावण्‍यता, ताकत, फुर्तीलापन और अपार शक्ति के कारण बाघ को भारत के राष्‍ट्रीय जानवर के रूप में गौरवान्वित किया है।

एडमिरल दिनेश के. त्रिपाठी ने 30 अप्रैल 24 को नौसेना स्टाफ के 26वें नौसेना प्रमुख के रूप में कमान संभाली। इस नियुक्ति से पहले, वे नौसेना स्टाफ के उप प्रमुख थे।

वे सैनिक स्कूल रेवा और प्रतिष्ठित राष्ट्रीय रक्षा अकादमी के पूर्व छात्र हैं। उन्हें 01 जुलाई 1985 को भारतीय नौसेना में नियुक्त किया गया था और उन्होंने संचार और इलेक्ट्रॉनिक युद्ध में विशेषज्ञता हासिल की। उनकी कमान नियुक्तियों में भा.नौ.पो. विनाश (मिसाइल पोत), भा.नौ.पो. किर्च (मिसाइल कोर्वेट), और भा.नौ.पो. त्रिशूल (निर्देशित मिसाइल फ्रिगेट) की कमान शामिल है। भा.नौ.पो. किर्च की कमान के दौरान, उन्होंने दिसंबर 2004 की सुनामी के बाद एच.ए.डी.आर. अभियानों में महत्वपूर्ण भूमिका निभाई, जिसके लिए उन्हें उस समय के श्रीलंका के राष्ट्रपति से प्रशंसा पत्र प्राप्त हुआ।

उनकी अन्य समुद्री नियुक्तियां भा.नौ.पो. मुंबई (निर्देशित मिसाइल विध्वंसक) के कार्यकारी अधिकारी, फ्लीट इलेक्ट्रॉनिक युद्ध अधिकारी, फ्लीट संचार अधिकारी और पश्चिमी बेड़े के फ्लीट परिचालन अधिकारी (फ्लीट कमांडर के स्टाफ के प्रमुख के समान) के रूप में भी शामिल हैं। उनकी स्टाफ नियुक्तियां में नौसेना परिचालन (डी.एन.ओ.), नेटवर्क सेंट्रिक परिचालन के प्रधान निदेशक (पी.डी.एन.सी.ओ.), और नौसैनिक योजनाओं के प्रधान निदेशक (पी.डी.एन.पी.) शामिल हैं।

उन्हें फ्लैग रैंक के लिए पदोन्नति के बाद, उन्हें नौसैनिक स्टाफ (नीति और योजना) के सहायक प्रमुख, पूर्वी बेड़े के फ्लैग ऑफिसर कमांडिंग, प्रतिष्ठित भारतीय नौसेना अकादमी के कमांडेंट, नौसैनिक परिचालन के महानिदेशक, कार्मिक प्रमुख और पश्चिमी नौसेना कमान के फ्लैग ऑफिसर कमांडिंग-इन-चीफ के रूप में नियुक्ति मिली।

विभिन्न प्रकार की समुद्री और स्टाफ नियुक्तियों के माध्यम से उन्हें योजनाओं, परिचालनों, कार्मिकों और भारतीय नौसेना के कार्यप्रणाली के सभी पहलुओं को समझने में सक्षम बनाया है।

एडमिरल वेलिंगटन के डिफेंस सर्विस स्टाफ कॉलेज के स्नातक हैं, जहाँ उन्हें सर्वश्रेष्ठ समग्र अधिकारी होने के लिए थिम्मैया मेडल से सम्मानित किया गया था। एडमिरल ने 2007-08 में न्यूपोर्ट, रोड आइलैंड में यू.एस. नेवल वॉर कॉलेज में नौसैनिक उच्च कमान कोर्स और नौसैनिक कमान कोर्स किया, जहाँ उन्होंने प्रतिष्ठित रॉबर्ट ई. बेटमैन इंटरनेशनल पुरस्कार जीता।

एडमिरल को परम विशिष्ट सेवा पदक, अति विशिष्ट सेवा पदक और नौसेना पदक से सम्मानित किया गया है, जो उनकी सेवा के प्रति समर्पण के लिए है।

वह एक उत्साही खिलाड़ी हैं और टेनिस, बैडमिंटन, और क्रिकेट के शौकीन हैं। एडमिरल अंतरराष्ट्रीय संबंधों, सैन्य इतिहास, और नेतृत्व के कला और विज्ञान के छात्र हैं। उनका विवाह श्रीमती शशि त्रिपाठी से हुआ, जो एक कलाकार और गृहिणी हैं। इस दंपति का एक पुत्र है, दिव्यम, जो एक प्रैक्टिसिंग वकील है, और उसकी शादी तान्या से हुई है, जो सार्वजनिक स्वास्थ्य नीति क्षेत्र में कार्यरत हैं।

कानून के शासन के प्रति भारत की प्रतिबद्धता संविधान पर आधारित है, जो भारत सरकार के संसदीय स्वरूप होने के साथ-साथ भारत को एक ‘प्रभुतासंपन्न समाजवादी पंथनिरपेक्ष लोकतांत्रिक गणराज्य’ के रूप में स्थापित करता है। भारत का संविधान एक सर्वोच्च विधिक प्राधिकरण है जो सरकार के विधायी, कार्यकारी और न्यायिक अंगों को एक साथ जोड़ता है। संविधान सभी नागरिकों को मौलिक अधिकार प्रदान करता है और स्वतंत्र न्यायपालिका को संविधान का उल्लंघन करने वाले कानूनों या सरकारी कार्यों को अमान्य करने का अधिकार देता है। संविधान की कुछ अन्य प्रमुख विशेषताएँ- केंद्र और राज्यों के बीच शासन की एक संघीय प्रणाली, सरकार के तीन अंगों के बीच शक्तियों का पृथक्करण, स्वतंत्र और निष्पक्ष चुनाव, विधि के समक्ष समानता और विवेक और धर्म की स्वतंत्रता को मान्यता देने वाला एक पंथनिरपेक्ष राज्य है।

भारत का संविधान विधिक अधिकार का स्रोत है और संसद एवं राज्यों और केंद्र शासित प्रदेशों के विधानमंडलों को कानून बनाने का अधिकार देता है। केंद्र और राज्य सरकारों और नगर निगमों, नगर पालिकाओं, ग्राम पंचायतों और अन्य स्थानीय निकायों जैसे स्थानीय प्राधिकरणों द्वारा बनाए गए नियमों, विनियमों और उप-विधियों के रूप में अधीनस्थ विधान के रूप में जाना जाने वाला विधियों का एक विशाल निकाय भी है। यह अधीनस्थ विधान संसद अथवा राज्य अथवा संघ राज्य क्षेत्र के संबंधित विधानमंडल द्वारा प्रदत्त अथवा प्रत्यायोजित प्राधिकार के अधीन बनाया जाता है। उच्चतम न्यायालय के निर्णय भारत के क्षेत्र के भीतर सभी न्यायालयों पर बाध्यकारी हैं। चूँकि भारत विविधताओं का देश है, स्थानीय रीति-रिवाज और परंपराएँ जो किसी कानून या संविधान का खंडन नहीं करती हैं, उन्हें कुछ क्षेत्रों में न्याय प्रदान करते समय न्यायालयों द्वारा मान्यता दी जाती है और ध्यान में रखा जाता है।

संविधान की सातवीं अनुसूची में तीन सूचियाँ हैं: एक संघ सूची, एक राज्य सूची और एक समवर्ती सूची। ये सूचियाँ उन विभिन्न विषयों को निर्धारित करती हैं जिन पर संसद और राज्य विधानसभाओं को विधि बनाने का अधिकार है। भारतीय संसद संघ सूची में वर्णित मामलों पर विधि बनाने में सक्षम है। राज्य विधायिका राज्य सूची में प्रगणित मामलों पर विधि बनाने के लिए सक्षम हैं। जबकि संघ और राज्यों दोनों के पास समवर्ती सूची में प्रगणित मामलों पर विधि बनाने की शक्ति है, केवल संसद के पास राज्य सूची या समवर्ती सूची में शामिल नहीं किए गए मामलों पर विधि बनाने की शक्ति है। प्रतिकूलता की स्थिति में, संसद द्वारा बनाई गई विधियाँ प्रतिकूलता की सीमा तक राज्य विधानमंडलों द्वारा बनाई गई विधियों पर अभिभावी होंगी। राज्य की विधि तब तक शून्य रहेगी जब तक उसे राष्ट्रपति की सहमति प्राप्त न हो और ऐसी स्थिति में वह उस राज्य में अभिभावी होगी।

संसद द्वारा बनाई गई विधियाँ भारत के पूरे क्षेत्र में या उसके किसी भाग में विस्तारित हो सकती हैं और राज्य विधानमंडलों द्वारा बनाई गई विधियाँ सामान्यतः केवल संबंधित राज्य के क्षेत्र के भीतर ही लागू होती हैं। अतः राज्य और समवर्ती सूचियों में आने वाले मामलों से संबंधित विधि के उपबंधों में एक राज्य से दूसरे राज्य में भिन्नताएँ मौजूद होने की संभावना है।

भारतीय संविधान की अनूठी विशेषताओं में से एक यह है कि संघीय प्रणाली को अपनाने और उनके संबंधित क्षेत्रों में संघ और राज्य अधिनियमों के अस्तित्व के बावजूद, यह संघ और राज्य दोनों कानूनों को संचालित करने के लिए न्यायालयों की एक एकीकृत प्रणाली प्रदान करता है। संपूर्ण न्यायिक प्रणाली के शीर्ष पर भारत का उच्चतम न्यायालय है जिसके बाद प्रत्येक राज्य या राज्यों के समूह में उच्च न्यायालय आते हैं। प्रत्येक उच्च न्यायालय के प्रशासन के तहत ज़िला न्यायालय हैं। कुछ राज्यों में छोटे-मोटे और स्थानीय प्रकृति के सिविल और आपराधिक विवादों का निर्णय करने के लिए न्याय पंचायत, ग्राम न्यायालय, ग्राम कचहरी जैसे विभिन्न नामों के अधीन ग्राम/पंचायत न्यायालय भी कार्य करते हैं। प्रत्येक राज्य को एक ज़िला और सत्र न्यायाधीश की अध्यक्षता में न्यायिक ज़िलों में विभाजित किया गया है, जो मूल क्षेत्राधिकार का प्रमुख सिविल न्यायालय है और मौत की सज़ा सहित सभी अपराधों की सुनवाई कर सकता है। ज़िला और सत्र न्यायाधीश एक ज़िले के सर्वोच्च न्यायिक प्राधिकारी होते हैं। ज़िला न्यायालयों में सिविल क्षेत्राधिकार के न्यायालय होते हैं, जिनकी अध्यक्षता विभिन्न राज्यों में मुंसिफ़, उप-न्यायाधीश, सिविल न्यायाधीश के रूप में जाने जाने वाले न्यायाधीशों द्वारा की जाती है। इसी तरह, आपराधिक न्यायालयों के वर्गों में प्रथम और द्वितीय श्रेणी के मुख्य न्यायिक मजिस्ट्रेट और न्यायिक मजिस्ट्रेट शामिल हैं।

भारत के उच्चतम न्यायालय में भारत के मुख्य न्यायमूर्ति शामिल होते हैं और भारत के राष्ट्रपति द्वारा नियुक्त 33 से अधिक अन्य न्यायाधीश नहीं होते हैं। उच्चतम न्यायालय के न्यायाधीश 65 वर्ष की आयु में सेवानिवृत्त होते हैं। उच्चतम न्यायालय के न्यायाधीश के रूप में नियुक्त होने के लिए, एक व्यक्ति को भारत का नागरिक होना चाहिए और कम से कम पाँच साल के लिए उच्च न्यायालय का न्यायाधीश या कम से कम 10 साल के लिए उच्च न्यायालय का अधिवक्ता होना चाहिए या वह राष्ट्रपति की राय में एक पारंगत विधिवेत्ता होना चाहिए। संविधान में उच्च न्यायालय के एक न्यायाधीश, जिसे उच्चतम न्यायालय के तदर्थ न्यायाधीश के रूप में नियुक्त किया जा सकता है और उच्चतम न्यायालय या उच्च न्यायालयों के सेवानिवृत्त न्यायाधीशों हेतु उस न्यायालय के न्यायाधीश के रूप में बैठने और कार्य करने के लिए भी प्रावधान हैं।

न्यायपालिका की स्वतंत्रता भारतीय संविधान की मूल संरचना का हिस्सा है। उच्चतम न्यायालय के किसी न्यायाधीश को केवल तब ही पद से हटाया जा सकता जब इसका आदेश संसद के प्रत्येक सदन में एक अभिभाषण के बाद राष्ट्रपति द्वारा पारित किया गया हो, जो उस सदन की कुल सदस्यता के बहुमत और उपस्थित और मतदान करने वाले कम से कम दो-तिहाई सदस्यों के बहुमत द्वारा समर्थित हो, और सिद्ध कदाचार या अक्षमता के आधार पर हटाने के लिए उसी सत्र में राष्ट्रपति के समक्ष प्रस्तुत किया गया हो। एक व्यक्ति जो उच्चतम न्यायालय का न्यायाधीश रहा है, उसे विधि के किसी भी न्यायालय में या भारत में किसी अन्य प्राधिकरण के समक्ष वकालत करने से विवर्जित किया गया है।

उच्चतम न्यायालय की प्रशासनिक शाखा को रजिस्ट्री के रूप में जाना जाता है। व्यवस्थित कामकाज और कार्य के कुशल निपटान के लिए रजिस्ट्री को दो मुख्य खंडों में बांटा गया है, अर्थात् प्रशासन और न्यायिक, जिन्हें आगे विभिन्न प्रभागों, शाखाओं, अनुभागों और प्रकोष्ठों में विभाजित किया गया है। न्यायालय और रजिस्ट्री की कार्य संरचना का निर्धारण करने की प्रशासनिक शक्ति विशेष रूप से भारत के मुख्य न्यायाधीश में निहित है। महासचिव जो भारत सरकार के सचिव रैंक का होता है, उच्चतम न्यायालय का सर्वोच्च प्रशासनिक अधिकारी होता है। निबंधकगण/विशेष कार्य अधिकारीगण तथा अतिरिक्त निबंधकगण उनकी सहायता करते हैं, जिन्हें विशिष्ट शाखाओं का कार्य सौंपा जाता है और बदले में, उप निबंधकगण, सहायक निबंधकगण और अन्य अधिकारीगण / कर्मचारीगण उन्हें सहायता प्रदान करते हैं।

भारत के महान्यायवादी राष्ट्रपति द्वारा नियुक्त देश के सर्वोच्च विधि अधिकारी होते हैं। वे उच्चतम न्यायालय के न्यायाधीश के रूप में नियुक्त किए जाने योग्य एक व्यक्ति होते हैं। भारत के महान्यायवादी का यह कर्तव्य है कि वे भारत सरकार को ऐसे विधिक विषयों पर सलाह दें और विधिक स्वरूप के ऐसे अन्य कर्तव्यों का पालन करें जो राष्ट्रपति द्वारा उन्हें भेजें या सौंपे जाएं। अपने कर्तव्यों के निर्वहन में, उन्हें भारत के सभी न्यायालयों में सुनवाई का अधिकार है और साथ ही मतदान के अधिकार के बिना संसद की कार्यवाही में भाग लेने का अधिकार है। अपने कार्यों के निर्वहन में, महान्यायवादी को एक सॉलिसिटर जनरल और अतिरिक्त सॉलिसिटर जनरलों द्वारा सहायता प्रदान की जाती है।
अधिवक्तागण की तीन श्रेणियां हैं जो भारत के उच्चतम न्यायालय के समक्ष वकालत करने के हकदार हैं।

वरिष्ठ अधिवक्तागण
‘वरिष्ठ अधिवक्ता‘ से अधिवक्ता अधिनियम, 1961 की धारा 16 की उपधारा (2) के अधीन इस प्रकार पदनामित कोई अधिवक्ता और ऐसे सभी अधिवक्ता अभिप्रेत हैं जिनके नाम अधिवक्ता अधिनियम, 1961 के अध्याय III के प्रारंभ होने से ठीक पहले न्यायालय के वरिष्ठ अधिवक्तागण की नामावली में अंकित थे। भारत के उच्चतम न्यायालय में वरिष्ठ अधिवक्तागण को पदनामित करने से संबंधित सभी मामलों को भारत के उच्चतम न्यायालय द्वारा वरिष्ठ अधिवक्ताओं को पदनामित करने हेतु दिशानिर्देश, 2023 के तहत एक स्थायी समिति, जिसे “वरिष्ठ अधिवक्ताओं को पदनामित करने हेतु समिति” के रूप में जाना जाता है, द्वारा निपटाया जाता है। भारत के मुख्य न्यायमूर्ति या उच्चतम न्यायालय के कोई न्यायाधीश किसी अधिवक्ता के नाम की वरिष्ठ अधिवक्ता के रूप में पदनामित किए जाने की सिफारिश इस मत के आधार पर कर सकते हैं कि ऐसा अधिवक्ता जो मुख्यत: उच्चतम न्यायालय में वकालत करता है, अपनी योग्यता, बार में अपनी स्थिति या विधि में विशेष ज्ञान या अनुभव के आधार पर इस प्रकार पदनामित किया जाना चाहिए। एक वरिष्ठ अधिवक्ता को अभिलेख–अधिवक्ता के बिना उच्चतम न्यायालय में उपस्थित होने का अधिकार नहीं है। वह भारत में किसी भी न्यायालय या अधिकरण में अभिवाक् या शपथपत्र, साक्ष्य पर सलाह प्रस्तुत करने या एक सदृश मसौदा तैयार करने हेतु निर्देश स्वीकार करने या किसी भी प्रकार के हस्तांतरण कार्य को करने का हकदार नहीं है, लेकिन यह निषेध एक कनिष्ठ के परामर्श से उपरोक्त ऐसे किसी भी मामले को निपटाने पर लागू नहीं होगा।

अभिलेख-अधिवक्ताकेवल ये अधिवक्तागण ही उच्चतम न्यायालय के समक्ष कोई मामला या दस्तावेज दायर करने के हकदार हैं। वे उच्चतम न्यायालय में किसी पक्ष के लिए उपस्थिति दर्ज कर सकते हैं या कार्य कर सकते हैं।

अन्य अधिवक्तागणये वे अधिवक्ता हैं जिनके नाम अधिवक्ता अधिनियम, 1961 के तहत बनाए गए किसी भी राज्य बार काउंसिल की नामावली पर दर्ज किए गए हैं। वे उच्चतम न्यायालय में किसी पक्षकार की ओर से किसी भी मामले में उपस्थित हो सकते हैं और बहस कर सकते हैं लेकिन वे न्यायालय के समक्ष कोई दस्तावेज या मामला दायर करने के हकदार नहीं हैं।न्याय-मित्रयदि कारागार से या किसी अन्य आपराधिक मामले में कोई याचिका प्राप्त होती है, जहाँ अभियुक्त का प्रतिनिधित्व नहीं किया जाता है, तो अभियुक्त के मामले का बचाव और बहस करने के लिए न्यायालय द्वारा एक अधिवक्ता को न्याय-मित्र के रूप में नियुक्त किया जाता है। सिविल मामलों में, न्यायालय एक अधिवक्ता को न्याय-मित्र के रूप में नियुक्त कर सकता है यदि वह एक गैर-प्रतिनिधित्व वाले पक्ष के मामले में ऐसा आवश्यक समझता है। न्यायालय सामान्य सार्वजनिक महत्व के किसी भी मामले या जिसमें बड़े पैमाने पर जनता का हित शामिल है, में भी न्याय-मित्र नियुक्त कर सकते हैं।

यदि कारागार से या किसी अन्य आपराधिक मामले में कोई याचिका प्राप्त होती है, जहाँ अभियुक्त का प्रतिनिधित्व नहीं किया जाता है, तो अभियुक्त के मामले का बचाव और बहस करने के लिए न्यायालय द्वारा एक अधिवक्ता को न्याय-मित्र के रूप में नियुक्त किया जाता है। सिविल मामलों में, न्यायालय एक अधिवक्ता को न्याय-मित्र के रूप में नियुक्त कर सकता है यदि वह एक गैर-प्रतिनिधित्व वाले पक्ष के मामले में ऐसा आवश्यक समझता है। न्यायालय सामान्य सार्वजनिक महत्व के किसी भी मामले या जिसमें बड़े पैमाने पर जनता का हित शामिल है, में भी न्याय-मित्र नियुक्त कर सकते हैं।

उच्चतम न्यायालय के पास मूल, अपीलीय और सलाहकार अधिकार क्षेत्र है। इसका अनन्य मूल अधिकार क्षेत्र भारत सरकार और एक या एक से अधिक राज्यों के बीच या एक तरफ़ भारत सरकार और किसी राज्य या राज्यों के बीच और दूसरी तरफ़ एक या एक से अधिक राज्यों के बीच या दो या दो से अधिक राज्यों के बीच किसी भी विवाद तक विस्तारित है, यदि और जहाँ तक विवाद में कोई ऐसा प्रश्न शामिल है (चाहे विधि या तथ्य का) जिस पर विधिक अधिकार का अस्तित्व या सीमा निर्भर करती है। इसके अतिरिक्त, संविधान का अनुच्छेद 32 मौलिक अधिकारों के प्रवर्तन के लिए उच्चतम न्यायालय को व्यापक मूल अधिकार क्षेत्र देता है। इसे बंदी प्रत्यक्षीकरण, परमादेश, प्रतिषेध, अधिकारपृच्छा और उत्प्रेषण की प्रकृति की रिटों सहित निर्देश, आदेश या रिट जारी करने का अधिकार है। उच्चतम न्यायालय को किसी भी सिविल या आपराधिक मामले को एक उच्च न्यायालय से दूसरे उच्च न्यायालय में या अधीनस्थ न्यायालय से दूसरे उच्च न्यायालय में स्थानांतरित करने का निर्देश देने की शक्ति प्रदान की गई है। यदि वह इस बात से संतुष्ट है कि विधि के समान या काफ़ी हद तक समान प्रश्नों से जुड़े मामले उसके और एक या अधिक उच्च न्यायालयों या दो या अधिक उच्च न्यायालयों के समक्ष लंबित हैं और ऐसे प्रश्न सामान्य महत्व के सारवान प्रश्न हैं, तो उच्चतम न्यायालय उच्च न्यायालय या उच्च न्यायालयों के समक्ष लंबित किसी मामले या मामलों को वापस ले सकता है और ऐसे सभी मामलों का स्वयं निपटान कर सकता है। माध्यस्थम् और सुलह अधिनियम, 1996 के तहत, उच्चतम न्यायालय में अंतरराष्ट्रीय वाणिज्यिक मध्यस्थता भी शुरू की जा सकती है।

उच्चतम न्यायालय की अपीलीय अधिकारिता का उपयोग संविधान के अनुच्छेद 132 (1), 133 (1) या 134 के तहत संबंधित उच्च न्यायालय द्वारा दिए गए प्रमाण पत्र द्वारा सिविल और आपराधिक दोनों मामलों में उच्च न्यायालय के किसी निर्णय, डिक्री या अंतिम आदेश के संबंध में किया जा सकता है, जिसमें संविधान की व्याख्या के रूप में कानून का महत्वपूर्ण प्रश्न शामिल है। सिविल मामलों में उच्चतम न्यायालय में अपील भी की जा सकती है यदि संबंधित उच्च न्यायालय प्रमाणित करता है: (क) कि मामले में सामान्य महत्व की विधि का सारभूत प्रश्न अंतर्वलित है, और (ख) उच्च न्यायालय की राय में उक्त प्रश्न का निर्णय उच्चतम न्यायालय द्वारा किया जाना आवश्यक है। आपराधिक मामलों में, उच्चतम न्यायालय में अपील की जा सकती है यदि (क) उच्च न्यायालय ने अपील पर किसी आरोपी व्यक्ति के बरी होने के आदेश को उलट दिया है और उसे मौत की सजा सुनाई है या आजीवन कारावास या 10 साल से कम की अवधि के लिए कारावास की सजा सुनाई है, या (ख) अपने अधिकार के अधीनस्थ किसी भी न्यायालय से किसी भी मामले को अपने सामने विचारण के लिए वापस ले लिया है और इस तरह के मुकदमे में आरोपी को दोषी ठहराया है और उसे मृत्यु या आजीवन कारावास या 10 वर्ष से कम की अवधि के लिए कारावास के लिए सजा सुनाई है, या (ग) प्रमाणित किया गया है कि मामला उच्चतम न्यायालय में अपील करने के लिए उपयुक्त है। संसद उच्चतम न्यायालय को उच्च न्यायालय की आपराधिक कार्यवाही में किसी निर्णय, अंतिम आदेश या दंडादेश पर विचार करने और अपील सुनने के लिए कोई और शक्तियां प्रदान करने के लिए अधिकृत है।

उच्चतम न्यायालय के पास भारत में सभी न्यायालयों और अधिकरणों पर एक बहुत व्यापक अपीलीय क्षेत्राधिकार भी है, जहां तक वह अपने विवेक से, संविधान के अनुच्छेद 136 के तहत भारत के क्षेत्र में किसी भी न्यायालय या अधिकरण द्वारा किसी भी मामले या वाद में पारित या किए गए किसी भी निर्णय, डिक्री, निर्धारण, सजा या आदेश से अपील करने की विशेष अनुमति दे सकता है।

उच्चतम न्यायालय के पास उन मामलों में विशेष परामर्शी क्षेत्राधिकार है, जिन्हें विशेष रूप से संविधान के अनुच्छेद 143 के तहत भारत के राष्ट्रपति द्वारा भेजा जा सकता है। संविधान के अनुच्छेद 317(1) और अन्य विधियों के तहत इस न्यायालय में संदर्भ या अपील के प्रावधान हैं। राष्ट्रपति और उपराष्ट्रपति चुनाव अधिनियम, 1952 के भाग III के तहत चुनाव याचिकाएं भी सीधे उच्चतम न्यायालय में दायर की जाती हैं।

संविधान के अनुच्छेद 129 और 142 के तहत, उच्चतम न्यायालय को न्यायालय की अवमानना के लिए दंडित करने की शक्ति सहित स्वयं इस न्यायालय की अवमानना के लिए दंडित करने की शक्ति प्रदत्त है। उच्चतम न्यायालय की अवमानना हेतु कार्यवाहियों को विनियमित करने हेतु नियम, 1975 के नियम 2, भाग-1 में निर्दिष्ट अवमानना के अलावा अन्य अवमानना के मामले में, न्यायालय (क) स्वतः संज्ञान लेते हुए, या (ख) महान्यायवादी, या सॉलिसिटर जनरल द्वारा की गई याचिका पर, या किसी व्यक्ति द्वारा की गई याचिका पर, और आपराधिक अवमानना के मामले में अटॉर्नी जनरल या सॉलिसिटर जनरल की लिखित सहमति से कार्यवाही कर सकता है।

उच्चतम न्यायालय के नियमों के आदेश XL के तहत, उच्चतम न्यायालय अपने निर्णय या आदेश की समीक्षा कर सकता है, लेकिन सिविल कार्यवाही में, सिविल प्रक्रिया संहिता के आदेश XLVII, नियम 1 में उल्लिखित आधारों को छोड़कर, और आपराधिक कार्यवाही में अभिलेख में स्पष्ट प्रदर्शित त्रुटि के आधार को छोड़कर किसी भी आवेदन पर समीक्षा के लिए विचार नहीं किया जाएगा। उच्चतम न्यायालय नियम, 2013 के आदेश XLVII में यह प्रावधान है कि उच्चतम न्यायालय समीक्षा याचिका के खारिज होने के बाद सीमित आधार पर सुधारात्मक याचिका के माध्यम से अपने अंतिम निर्णय या आदेश पर पुनर्विचार कर सकता है।

भारत में, एक रिट याचिका न केवल एक व्यथित व्यक्ति द्वारा बल्कि एक सार्वजनिक हित से प्रेरित व्यक्ति या व्यक्तियों के समूह द्वारा भी उन मामलों में दायर की जा सकती है जिनमें बड़े पैमाने पर जनता का हित शामिल है। न्यायालय को या तो एक रिट याचिका दायर करके या भारत के माननीय मुख्य न्यायमूर्ति को एक पत्र संबोधित करके प्रभावित किया जा सकता है, जिसमें इस क्षेत्राधिकार को लागू करने के लिए सार्वजनिक महत्व के प्रश्न पर प्रकाश डाला गया है। कई मौकों पर, उच्चतम न्यायालय ने पत्रों, टेलीग्रामों, पोस्टकार्ड और समाचार रिपोर्टों को रिट याचिकाओं के रूप में माना है। इस तरह की अवधारणा को लोकप्रिय रूप से ‘जनहित याचिका’ (पी.आई.एल.) के रूप में जाना जाता है। जनहित याचिका प्रणाली का यह न्यायिक नवाचार भारत के उच्चतम न्यायालय के लिए अद्वितीय है।

यदि कोई व्यक्ति समाज के गरीब वर्ग से है जिसकी वार्षिक आय रु.5,00,000/- से कम है या अनुसूचित जाति या अनुसूचित जनजाति से है, प्राकृतिक आपदा का शिकार है, महिला या बच्चा है या मानसिक रूप से बीमार है या अन्यथा दिव्यांग व्यक्ति है या औद्योगिक कामगार है या अभिरक्षा सहित संरक्षण गृह अभिरक्षा में है, तो वह उच्चतम न्यायालय के कानूनी सहायता समिति से मुफ्त कानूनी सहायता पाने का हकदार है। समिति द्वारा दी गई सहायता में मामले की तैयारी और बहस के लिए एक अधिवक्ता उपलब्ध कराने के अलावा, मामले की तैयारी और उससे जुड़े सभी आवेदनों की लागत शामिल है। समिति के माध्यम से कानूनी सेवा प्राप्त करने के इच्छुक किसी भी व्यक्ति को सचिव को एक आवेदन करना होगा और अपने मामले से संबंधित सभी आवश्यक दस्तावेज समिति को सौंपने होंगे। समिति व्यक्ति की पात्रता सुनिश्चित करने के बाद उसे आवश्यक कानूनी सहायता प्रदान करती है। मध्यम आय वर्ग से संबंधित व्यक्ति अर्थात जिनकी प्रति वर्ष आय रु.60,000/- से अधिक लेकिन रु.7,50,000/- से कम है, वे लोग भी नाममात्र भुगतान पर उच्चतम न्यायालय के मध्यम आय वर्ग समिति से कानूनी सहायता प्राप्त करने के पात्र हैं। उच्चतम न्यायालय का एक मध्यस्थता केंद्र भी है जो न्यायालय द्वारा उसके पास भेजे गए मामलों में मध्यस्थता करता है और उनका समाधान करता है।

उच्च न्यायालय राज्य के न्यायिक प्रशासन के प्रमुख होते हैं। देश में 25 उच्च न्यायालय हैं, जिनमें से तीन का अधिकार क्षेत्र एक से अधिक राज्यों पर है। केंद्र शासित प्रदेशों में, दिल्ली और केंद्र शासित प्रदेश जम्मू-कश्मीर और लद्दाख का अपना उच्च न्यायालय है। अन्य पांच केंद्र शासित प्रदेश विभिन्न उच्च न्यायालयों के अधिकार क्षेत्र में आते हैं। प्रत्येक उच्च न्यायालय में एक मुख्य न्यायाधीश और ऐसे अन्य न्यायाधीश होते हैं जिन्हें राष्ट्रपति समय-समय पर नियुक्त करते हैं। उच्च न्यायालय के मुख्य न्यायाधीश की नियुक्ति राष्ट्रपति द्वारा भारत के मुख्य न्यायाधीश और राज्य के राज्यपाल के परामर्श से की जाती है। अवर न्यायाधीशों की नियुक्ति की प्रक्रिया समान है, सिवाय इसके कि संबंधित उच्च न्यायालय के मुख्य न्यायाधीश से भी परामर्श की जाती है। उच्च न्यायालय में न्यायाधीश 62 वर्ष की आयु तक पद पर बने रहते हैं और उच्चतम न्यायालय के न्यायाधीश की तरह ही हटाए जा सकते हैं। न्यायाधीश के रूप में नियुक्ति के पात्र होने के लिए व्यक्ति को भारत का नागरिक होना चाहिए और दस वर्षों तक भारत में न्यायिक पद पर होना चाहिए या समान अवधि के लिए लगातार उच्च न्यायालय या दो या अधिक ऐसे न्यायालयों में अधिवक्ता के रूप में कार्य करने का अनुभव होना चाहिए।

प्रत्येक उच्च न्यायालय को अपने अधिकार क्षेत्र के भीतर किसी भी व्यक्ति को मौलिक अधिकारों के प्रवर्तन और किसी अन्य उद्देश्य के लिए बंदी प्रत्यक्षीकरण, परमादेश, निषेध, अधिकार पृच्छा और उत्प्रेषण की प्रकृति वाले रिट सहित निर्देश, आदेश या रिट जारी करने की शक्ति है।

इस शक्ति का प्रयोग उन क्षेत्रों के संबंध में अधिकार क्षेत्र का प्रयोग करने वाले किसी भी उच्च न्यायालय द्वारा भी किया जा सकता है, जिसके भीतर ऐसी शक्ति के प्रयोग के लिए पूर्ण या आंशिक रूप से वाद हेतुक उत्पन्न होता है, भले ही ऐसी सरकार या प्राधिकारी का क्षेत्र नहीं है या ऐसे व्यक्ति का निवास उन क्षेत्रों के भीतर नहीं है।

प्रत्येक उच्च न्यायालय को अपने अधिकार क्षेत्र के अंतर्गत सभी न्यायालयों पर अधीक्षण की शक्तियाँ प्राप्त हैं। यह ऐसे न्यायालयों से विवरणी मांग सकता है, सामान्य नियम बना और जारी कर सकता है और उनके कार्यप्रणाली और कार्यवाही को विनियमित करने की विधि निर्धारित निर्धारित कर सकता है और उस तरीके और विधि को निर्धारित कर सकता है जिसमें पुस्तक प्रविष्टियां और खाते रखे जाएंगे। उपाबंध ए उच्च न्यायालयों की पीठ, स्थापना का वर्ष और क्षेत्रीय क्षेत्राधिकार दर्शाता है।

प्रत्येक राज्य में राज्यपाल द्वारा नियुक्त एक महाधिवक्ता भी होता है, जो राज्यपाल की सहमति तक पद पर बना रहता है। महाधिवक्ता को उच्च न्यायालय के न्यायाधीश के रूप में नियुक्त होने के लिए योग्य व्यक्ति होना चाहिए। उनका कर्तव्य ऐसे कानूनी मामलों पर राज्य सरकारों को सलाह देना और विधिक स्वरूप के ऐसे अन्य कर्तव्यों का पालन करना है, जो राज्यपाल द्वारा उन्हें निर्देशित या सौंपे जा सकते हैं। महाधिवक्ता को वोट देने के अधिकार के बिना राज्य विधानमंडल की कार्यवाही में बोलने और भाग लेने का अधिकार है।

लोक अदालतें अदालत के बाहर विवादों के सौहार्दपूर्ण समाधान तक पहुंचने के लिए एक वैकल्पिक विवाद निवारण तंत्र है। विधिक सेवा प्राधिकरण अधिनियम, 1987 के तहत, प्रत्येक राज्य प्राधिकरण या जिला प्राधिकरण या उच्चतम न्यायालय कानूनी सेवा समिति या प्रत्येक उच्च न्यायालय विधिक सेवा समिति या, जैसा भी मामला हो, तालुका विधि सेवा समिति लोक अदालतों का आयोजन कर सकती है। लोक अदालत का प्रत्येक पंचाट सिविल कोर्ट का डिक्री या अधिकरण का आदेश माना जाएगा और विवाद के पक्षकारों पर अंतिम और बाध्यकारी होगा। अधिनियम में यह भी प्रावधान है कि लोक अदालत में तय किए गए मामलों के संबंध में, पक्षकारों द्वारा भुगतान की गई न्यायालय फीस वापस कर दी जाएगी।

भारत का उच्चतम न्यायालय भारत के संविधान के तहत एक सर्वोच्च न्यायिक निकाय है। संविधान के अनुच्छेद 124 में कहा गया है कि “भारत का एक उच्चतम न्यायालय होगा। 26 जनवरी 1950 को संविधान के लागू होने के साथ ही उच्चतम न्यायालय अस्तित्व में आया। भारत का उच्चतम न्यायालय 1958 में तिलक मार्ग, नई दिल्ली में स्थित वर्तमान भवन में स्थानांतरित होने से पहले पुराने संसद भवन में था।

28 जनवरी 1950 को, भारत के एक प्रभुतासंपन्न लोकतांत्रिक गणराज्य बनने के दो दिन बाद, उच्चतम न्यायालय का उद्घाटन किया गया था। इसका उद्घाटन पुराने संसद भवन के नरेंद्र मंडल में हुआ, जहाँ 1937 से 1950 तक, भारत संघ न्यायालय 12 वर्षों के लिए कार्यरत था।

उद्घाटन कार्यक्रम सुबह 9:45 बजे शुरू हुआ। इसमें भारत के पहले मुख्य न्यायधीश न्यायमूर्ति श्री हरिलाल जे. कानिया और संघीय न्यायालय के न्यायाधीशों – न्यायमूर्ति श्री सैयद फज़ल अली, श्री एम. पतंजलि शास्त्री, श्री मेहर चंद महाजन, श्री बिजन कुमार मुखर्जी और श्री एस.आर. दास, इलाहाबाद, बॉम्बे, मद्रास, उड़ीसा, असम, नागपुर, पंजाब, सौराष्ट्र, पटियाला और पूर्वी पंजाब राज्य संघ, मैसूर, हैदराबाद, मध्य भारत और त्रावणकोर-कोचीन के उच्च न्यायालयों के मुख्य न्यायधीशों ने भाग लिया। कार्यक्रम में भारत के प्रधानमंत्री, विदेशी राज्यों के राजदूत और राजनयिक प्रतिनिधि, भारत के महान्यायवादी एम.सी. सेतलवाड़, बॉम्बे, मद्रास, उत्तर प्रदेश, बिहार, पूर्वी पंजाब, उड़ीसा, मैसूर, हैदराबाद और मध्य भारत के महाअधिवक्तागण और बड़ी संख्या में अधिवक्तागण भी उपस्थित थे। यह सुनिश्चित करने के लिए कि उच्चतम न्यायालय के नियम प्रकाशित किए गए थे और संघीय न्यायालय के सभी अधिवक्तागण और एजेंट के नाम उच्चतम न्यायालय की नामावली में लिखे गए हैं, उद्घाटन कार्यक्रम को उच्चतम न्यायालय के अभिलेख के रूप में दर्ज किया गया था।

28 जनवरी 1950 को उद्घाटन के बाद, उच्चतम न्यायालय ने पुराने संसद भवन के एक हिस्से में अपनी बैठकें शुरू कीं। 1958 में यह न्यायालय एक नए भवन में चला गया। भारत के प्रथम राष्ट्रपति डॉ. राजेंद्र प्रसाद ने 4 अगस्त 1958 को भारत के उच्चतम न्यायालय के वर्तमान भवन का उद्घाटन किया। भवन का आकार न्याय के तराजू की छवि को दर्शाता है। इसमें 27.6 मीटर ऊँचा गुंबद और एक विशाल बरामदा है। भवन की केंद्रीय विंग तराजू की मुख्य बीम है। मुख्य न्यायमूर्ति का न्यायालय केंद्रीय विंग के केंद्र में स्थित न्यायालयों में सबसे बड़ा है। मुख्य न्यायमूर्ति के न्यायालय के सामने प्रांगण में सत्य और अहिंसा के दूत, महात्मा गांधी की एक आदमकद प्रतिमा है। इस प्रतिमा का अनावरण भारत के 26वें मुख्य न्यायमूर्ति ए.एम. अहमदी ने 1 अगस्त 1996 को किया था। यहाँ डॉ. बी. आर. अम्बेडकर की एक 7 फ़ुट ऊँची प्रतिमा भी है, जिसका अनावरण भारत की माननीय राष्ट्रपति श्रीमती द्रौपदी मुर्मू ने 26 नवंबर 2023 को भारत के 50वें मुख्य न्यायाधीश न्यायमूर्ति डॉ. डी.वाई. चंद्रचूड़ की उपस्थिति में किया था। संविधान के निर्माता का अभिनन्दन करती इस प्रतिमा में, उन्हें वकील की पोशाक पहने और हाथ में संविधान की एक प्रति पकड़े दिखाया गया है। भवन का दौरा करने के लिए, कोई भी उच्चतम न्यायालय की वेबसाइट से निर्देशित टूर बुक कर सकता है या सुस्वागतम पोर्टल या उच्चतम न्यायालय के फ़्रंट डेस्क से विज़िटर पास प्राप्त कर सकता है।

मूल भवन का तीन बार विस्तार किया गया था – पहली बार 1979 में, दूसरी बार 1994 में और फिर 2015 में। 1979 में, परिसर में दो नई विंग – पूर्वी विंग और पश्चिमी विंग  जोड़ी गई थी। भवन के सभी विंग में कुल 19 कोर्ट रूम हैं। 1994 में, भवन का दूसरी बार विस्तार किया गया जिसमें पूर्वी और पश्चिमी विंग को जोड़ा गया था।

तीसरा विस्तार – उच्चतम न्यायालय संग्रहालय के पास नए विस्तारित खंड का उद्घाटन 4 नवंबर 2015 को भारत के तत्कालीन मुख्य न्यायाधीश, न्यायमूर्ति श्री एच.एल. दत्तू द्वारा किया गया था, और मौजूदा भवन के कुछ खंडों को नए भवन में स्थानांतरित कर दिया गया था। 17 जुलाई 2019 को, भारत के माननीय राष्ट्रपति, श्री राम नाथ कोविंद ने भारत के उच्चतम न्यायालय के अतिरिक्त भवन परिसर का उद्घाटन किया। अतिरिक्त परिसर, जिसका कुल निर्मित क्षेत्र 1,80,700 वर्ग मीटर है, में पांच कार्यात्मक खंड और एक सर्विस खंड है। भवन की भंगिमा उसी वक्रता, रंग योजना, बलुआ पत्थर के बाहरी आवरण से बनाई गई है, जिस प्रेरणा के साथ उच्चतम न्यायालय की मूल वास्तुकला तैयार की गई थी। अतिरिक्त भवन परिसर में न्यायाधीशगण का नया पुस्तकालय भी है।

1950 के मूल संविधान में उच्चतम न्यायालय की परिकल्पना एक मुख्य न्यायमूर्ति और 7 अवर न्यायाधीशगण के साथ की गई थी – और इस संख्या को बढ़ाने का कार्य संसद पर छोड़ दिया गया था। प्रारंभिक वर्षों में, उच्चतम न्यायालय के सभी न्यायाधीश उनके सामने प्रस्तुत मामलों की सुनवाई के लिए एक साथ (एक बेंच में) बैठते थे। कार्यभार में वृद्धि को देखते हुए, संसद ने न्यायाधीशगण की संख्या 1950 में 8 से बढ़ाकर 1956 में 11, 1960 में 14, 1978 में 18, 1986 में 26, 2009 में 31 और 2019 में 34 (वर्तमान संख्या) कर दी। आज, न्यायाधीश दो और तीन की संख्या में न्यायपीठ में बैठते हैं और उच्चतम न्यायालय की न्यायपीठ के बीच परस्पर विरोधी निर्णयों या संविधान की व्याख्या से संबंधित किसी भी महत्वपूर्ण प्रश्न पर निर्णय लेने के लिए 5 या उससे अधिक न्यायधीश (संविधान पीठ), बड़ी पीठों में एक साथ आते हैं।

उच्चतम न्यायालय की कार्यवाही अंग्रेज़ी में संचालित होती हैं। न्यायिक पक्ष की रजिस्ट्री के कार्य की पद्धति और प्रक्रिया को उच्चतम न्यायालय नियम, 2013 और पद्धति और प्रक्रिया तथा कार्यालय प्रक्रिया पुस्तिका द्वारा विनियमित किया जाता है। उच्चतम न्यायालय के अधिकारी और सेवक (सेवाओं की शर्तें और आचरण) नियम, 1961 में भारत के उच्चतम न्यायालय से जुड़े कर्मचारियों की सेवा की शर्तों और आचरण के संबंध में नियम शामिल हैं।

डॉ न्यायमूर्ति डी वाई चंद्रचूड़ भारत के मुख्य न्यायाधीश
कार्यालय का कार्यकाल : (नियुक्ति की तारीख) 13-05-2016 से (निवृत्ति की तारीख) 10-11-2024
13 मई 2016 को भारत के सर्वोच्च न्यायालय के न्यायाधीश नियुक्त किये गये।
31 अक्टूबर 2013 से सर्वोच्च न्यायालय में नियुक्ति तक इलाहाबाद उच्च न्यायालय के मुख्य न्यायाधीश रहे।
29 मार्च 2000 से इलाहाबाद उच्च न्यायालय के मुख्य न्यायाधीश के रूप में नियुक्ति तक बॉम्बे उच्च न्यायालय के न्यायाधी। महाराष्ट्र न्यायिक अकादमी के निदेशक।
1998 से न्यायाधीश के रूप में नियुक्ति तक भारत के अतिरिक्त सॉलिसिटर जनरल।
जून 1998 में बॉम्बे हाई कोर्ट द्वारा वरिष्ठ अधिवक्ता के रूप में नामित किया गया।
भारत के सर्वोच्च न्यायालय और बॉम्बे उच्च न्यायालय में वकालत की।
मुंबई विश्वविद्यालय में तुलनात्मक संवैधानिक कानून के विजिटिंग प्रोफेसर। अमेरिका के ओक्लाहोमा यूनिवर्सिटी स्कूल ऑफ लॉ में विजिटिंग प्रोफेसर।
ऑस्ट्रेलियन नेशनल यूनिवर्सिटी, हार्वर्ड लॉ स्कूल, येल लॉ स्कूल और यूनिवर्सिटी ऑफ विटवाटरस्रैंड (दक्षिण अफ्रीका) में व्याख्यान दिए। संयुक्त राष्ट्र के विभिन निकायों जैसे कि संयुक्त राष्ट्र मानवाधिकार उच्चायोग, अंतर्राष्ट्रीय श्रम संगठन, संयुक्त राष्ट्र पर्यावरण कार्यक्रम, विश्व बैंक और एशियाई विकास बैंक द्वारा आयोजित सम्मेलनों में वक्ता।
हार्वर्ड लॉ स्कूल, यूएसए से एलएलएम की डिग्री और न्यायिक विज्ञान में डॉक्टरेट (एसजेडी) की उपाधि प्राप्त की।
सेंट स्टीफंस कॉलेज, नई दिल्ली से अर्थ शास्त्र में ऑनर्स के साथ बीए। कैंपस लॉ सेंटर, दिल्ली विश्वविद्यालय से एलएलबी।